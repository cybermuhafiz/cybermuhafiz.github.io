---
author: saif
title:  "سرور اور ترقی کی دنیا"
excerpt: " ڈیٹا سینٹر سے آپ کے اسکرین تک، سرور کا سفر!"
header:
  image: 'assets/images/headers/server.png'
---
* toc
{:toc}
---

# مقدمہ

اس بلاگ پوسٹ میں ہم جانیں گیں کی `سرور (Server)`   کیا ہوتا ہے، کیسے کام کرتا  ہے، ایک **سرور** بنتا کیسے  ہے ،  کس طریقہ سے  **سرور**  کو   برقرار رکھا جاتا ہے، اسکی حفاظت کیسے کی جاتی ہے،   اور آج کے اس جدید دور میں  **سرور** کا کتنا بڑا کردار  ہے، کی اگر کسی بڑی کمپنی کا سرور بند ہو جائے جیسے (**گوگل Google**)، (**مائکروسوفٹ MicroSoft**) وغیرہ کا چاہے کچھ منٹوں کے لیئے ہی، تو آدھی سے زائد دنیا کے کام ٹھپ پڑ جائیں، اسے آپ اندازہ لگائیں ہم کس حد تک **سرور**  پر منحصر ہو گئے ہیں۔

اب آپ کو خیال آئے گا کہ، یہ کیسے ممکن ہے کی صرف  **سرور**  کے  بند ہونے یا بگڑ جانے سے آدھی سے زائد دنیا کے کام  ٹھپ پڑ جائیں گے؟؟ ہم نے سرور کو کبھی دیکھا ہی  نہیں؟؟ نا ہم اسے چلاتے ہیں؟؟ تو اسے ہمارا کیا فائدہ/نقصان؟؟

جی بالکل، آپ نے ٹھیک کہا، نا آپ سرور کو چلاتے ہیں، نا آپ نے سرور کو دیکھا ہے، لیکن آپ کو اس بات کا یقین کرنا ہوگا کی آپ کی  **آنلائن** زندگی سو فیصد سرور پر منحصر ہے۔

 آئے تفصیل سے سمجھاتا ہوں۔

## سرور کیا ہے؟؟

سرور لفظ `serve` سے بنا ہے جس کے  اردو معنی ہیں `خدمت` ،  اسے   یوں سمجھیں  جیسے آپ اور میں  کسی چائے خانہ (چائے کے ہوٹل) پر گئے چائے  پینے، اور وہاں آپ نے دو چائے کا آرڈر دیا، ایک اپنے لیئے اور ایک میرے لیئے، اور اسکے بعد ہم ٹھاٹ سے جا کر ایک جگہ بیٹھ گئے، کچھ وقت بعد ہمارے پاس وہاں کام کرنے والا ایک شخص ہماری چائے لے کر آئے گا، یعنی وہ ہمیں چائے سرو (serve) کرے گا۔

اب اسے کمپیوٹر کی زبان میں سمجھیں ،   ہم نے چائے کا  حکم دیا یعنی ہم کلائنٹ (Client) ہوئے اور جس نے ہمیں ہمارا کام مکمل کر کے دیا اسے (server) سرور کہیں گے۔

![server]({{site.baseurl}}/assets/images/server/server.png){: width="600" .align-center}

جب آپ  کسی لنک   پر کلک کرتے ہیں، یا اپنے براؤزر (Browser) میں کسی لنک کو ڈالتے ہیں، تو جس لنک پر آپ نے کلک  کیا ہے، وہ ایک سرور کا پتہ ہے، جہاں وہ سرور اس لنک سے   آئی تمام  ریکوسٹ (Request) کا انتظار کر رہا ہوتا ہے، اور جیسے ہی اس لنک کے ذریعہ اس سرور تک کوئی ریکویسٹ پہنچتی ہے وہ فورا ہی اس پر عملدرآمد شروع کر دیتا ہے، یعنی اس لنک کے ذریعہ سرور کو جس کام کا حکم دیا جاتا ہے، وہ اسے مکمل کرنے کے لیئے نکل جاتا ہے۔

جیسے آپ  اپنے سرور سائبر محافظ [cybermuhafiz.github.io](https://cybermuhafiz.github.io){: target="_blank"} پر جانا چاہتے ہیں، تو جیسے ہی آپ براؤزر میں اس لنک کو ڈالیں گے، آپ فورا ہی آپ  سائبر محافظ کے ہوم پیج پر پہنچ جائیں گے۔ کیوں کہ ہم نے سرور کو  ایسا  ہی کہا ہے کی جب کوئی صرف لنک لے کر آئے تو اسے ہوم پر لے جاؤ۔ 

یہ صرف ایک نارمل سا ویب  سرور (Web Server)  ہے جو ویب  ریکویسٹ کو لیتا ہے، اور رسپونس (Response) دیتا ہے،  جو اسے کہا گیا ہے، سرور کی اور بہت سی قسمیں  ہیں، جو الگ الگ کاموں میں استعمال ہوتے ہیں۔

## سرور کی  قسمیں

ویسے تو سرور کی  کئی قسمیں  ہیں، جن کو  کئی الگ الگ کاموں میں استعمال کیا جاتا ہے، لیکن جو عام ہیں، اور جو ہمیں جاننے کی ضرورت ہے وہ یہ ہیں:

1۔ `Web Server`:   یہ ایک خاص قسم کا کمپیوٹر ہی ہوتا ہے، اسکا کام یہ ہوتا ہے کی یہ براؤزر کی طرف سے آئی ریکوسٹ کو مکمل کرتا ہے، اور رسپانس کو  ویب  پیج کی شکل میں   براؤزر کی طرف بھیجتا ہے، جس سے آپ کا براؤزر آپ کو آپ کی ضرورت کا ڈیٹا دکھاتا ہے۔

2۔ `File Server`:  یہ لوکل سرور ہوتا ہے  جو فائلوں کو اپنے پاس رکھتا ہے، اور جب کوئی اسمیں موجود فائلوں کو مانگتا ہے تو وہ اسے دیتا ہے، یہاں یہ جاننا ضروری ہے کی لوکل سرور صرف **لوکل ایریا نیٹورک (Local Area Network)**  میں کام کرتے ہیں، مطلب یہ کی جیسے  آپ  کی ایک  کمپنی ہے، اور اسمیں کئی کمپیوٹر ایک ساتھ ملے ہوئے ہیں، تو اسے لوکل ایریا نیٹورک کہیں گے،  تو ایسے میں فائلوں کو ایک سے دوسرے کمپیوٹر میں بھیجنے کے لیيَے اس سرور کا استعمال کاجاتا ہے۔

3۔`FTP Server` :  یہ ایف ٹی پی سرور بالکل پچھلے والے کی طرح ہی کام کرتا ہے، یعنی یہ بھی فائلوں کو اپنے پاس رکھتا ہے، بس فرق یہ ہے کی آپ اسکی مدد سے فائلوں کو  انٹرنیٹ پر کہیں سے بھی حاصل کر پاتے ہیں، اسکے لیئے لوکل ایریا نیٹورک کی کوئی قید نہیں، یہ **FTP** پروٹوکول  کا استعمال کرتا ہے۔

4۔ `Email Server`:  ای میل سرور کا استعمال **ای میل** کو بھیجنے کے لیئے کیا جاتا ہے، جب  آپ کسی کو ای میل بھیجتے ہیں، چاہے کسی بھی ایپ سے، GMAIL, OUTLOOK یا کوئی بھی، یہ اسی ای میل سرور کا استعمال کرتے ہیں، میل کو بھیجنے کے لیئے، اسے اصلا `SMTP` سرور کہتے ہیں، میں نے آسانی کے لیئے اس ای میل سرور کہا۔

5۔ `DNS Server`:  اس سرور کا استعمال ڈومین نیم (Domain Name) کو آئی پی ایڈرس (IP Address) میں تبدیل کرنے کے لیئے کیا جاتا ہے۔  انٹرنیٹ پر جتنے بھی کمپیوٹر ہیں، سب کا  ایک آئی پی ایڈرس ہوتا ہے، جس سے ہم اس سرور یا اس کمپیوٹر تک پہنچ پاتے ہیں، تو اب ہزاروں آئی پی ایڈرسز کو یاد رکھنا ممکن نہیں تو ہم اسکے لیئے  اسی ڈی این اس سرور **DNS SERVER**  کا استعمال کرتے ہیں، ڈی این اس سرور کو آپ انٹرنیٹ کی ڈائری سمجھ لیں، اسمیں ہم آئی پی ایڈرس اور ڈومین نیم کو لکھ دیتے ہیں، جیسے

![dns]({{site.baseurl}}/assets/images/server/dns.png){: .align-center}

اسمیں جو آئی پی ایڈرس (IP ADDRESS)  ہے وہ اس سرور کا ایڈرس ہے جہاں ہم جانا چاہتے ہیں، لیکن اس آئی پی یا اس جیسی  ہزاروں آئی پی کو یاد رکھنا ہمارے لیئے ممکن نہیں، تو ہم ڈی ان اس سرور پر اس آئی پی کے ساتھ ڈومین نیم (Domain Name) کو  لکھ دیتے ہیں، اب جیسے ہی کسی نے اپنے براؤزر پر اس ڈومین کو لکھا فورا DNS سرور اس ڈومین نیم کو آئی پی ایڈرس میں تبدیل  کرے گا، اور اس سرور تک جس کی یہ آئی پی ہے اسے بھیج دے گا۔

یہ ابھی کچھ سرورس کی اقسام ہیں، ابھی اور بہت سے ہیں، لیکن یہاں رک جانا بہتر ہے! ؛)

## سرور بنتا کیسے ہے؟

سرور بنانے کے لیئے آپ کو کسی آلہ دین کے چراغ کی ضرورت نہیں، کی  جس کے اندر سے جن نکل کر آئے اور آپ  سرور بنائے، آپ خود ہی  خود کا سرور  بنا سکتے ہیں، سرور ایک نارمل کمپیوٹر ہی ہے، جیسا آپ اپنے  روزانہ کی زندگی میں استعمال کرتے ہیں، بس ہم اس کمپیوٹر کو سرور کے لیئے خاص کر دیتے ہیں   اور بس  یہی سرور کہلاتا ہے، اس وقت آپ کے پاس جو بھی ڈیوائس موجود ہو فون یا لیپ ٹاپ کچھ بھی آپ اسے ایک سرور بنا سکتے ہیں، یہ بالکل ایک پاورفل سرور تو نہیں ہوگا جو ہزاروں اور لاکھوں ریکوسٹس کو ایک ساتھ سنبھال سکے لیکن، پھر بھی یہ  ایک مخصوص حصہ کو   بآسانی سنبھال سکتا ہے، جیسے دیکھئے، میں نے اپنے روزانہ استعمال ہونے والے کمپیوٹر کو ایک سرور کی شکل دے دی، یہ ایک وقتی سرور ہے، جہاں میں نے اپنے کمپیٹر کو بند کیا یہ سرور  گیا۔

![server]({{site.baseurl}}/assets/images/server/local.png){: width="900" .align-center}

یہ بالکل ایک مکمل سرور تو نہیں لیکن اس ویب سائٹ کو بنانے میں، میں نے اسی سرور کا استعمال کیا ہے۔

جو طاقتور سرورس ہوتے ہیں جیسے گوگل، مائکروسوفٹ وغیرہ کے تو انکو سیکنڈوں   میں ہزاروں لاکھوں ریکوسٹ کو سنبھالنا ہوتا ہے، تو اس وجہ سے انکے  سرورس بھی جلاد قسم کے ہوتے ہیں، جو چیزیں آپ کے کمپیوٹر  میں لگتی ہیں وہی ساری چیزیں سرور میں بھی لگتی ہیں جیسے

| NAME | FULLFORM |
|:-----:|:-----:|
| RAM | Random Access Memory|
| CPU| Central Processing Unit|
| HDD/SSD| Hard Disk  Drives/ State Solid Drives|
|NIC| Network Interface Card|
| PSY | Power Supply Unit|
| MB | Mother Board |
| OS | Operating System|
| PM | Power Management |

یہ وہی سب چیزیں ہیں جو آپ کے کمپیوٹر اور ڈیسک ٹاپ میں لگتی ہیں، بس ان سب کو سرور کے لیئے خاص کر دیا جاتا ہے، اور ضرورت کے حساب سے اسمیں چیزیں کم اور زیادہ کی جاتی ہیں۔

ان سب کو ہارڈ ویئر (HardWare) بولا جاتا ہے، اب اسکے بعد کچھ سافٹ ویئر (SoftWare)  کی بھی ضرورت پڑتی ہے، جو اصل میں چیزوں کو سرو کرنے کا کام کرتے ہیں، دو ویب سرور جو سب سے زیادہ استعمال کیئے جاتے ہیں   ایک ہے،  [APACHE](https://www.apache.org/){: target="_blank"} ویب سرور اور دوسرا  ہے  [NGINX](https://www.nginx.com/){: target="_blank"}  یہ دونوں فری اور اوپن سورس ہیں۔ اور بھی  بہت سارے ہیں، لیکن ان دونوں کو سب سے زیادہ استعمال کیا جاتا ہے۔

## سرور کہاں کہاں استعمال ہوتا ہے؟؟

اصلا یہ کوئی سوال ہی نہیں، کیوں کی بغیر سرور کے آپ انٹرنیٹ کا گمان بھی نہیں کر سکتے، آپ سب لوگ روزانہ گوگل کا استعمال تو کرتے ہی ہوں گے، اگر سرچ کرنے کے لیئے نا بھی کریں، تو اسکی میل، یوٹیوب، گوگل ڈرائیو، ان سب کا استعمال تو کرتے ہی ہوں گے،  ان سب کا ڈیٹا کہاں محفوظ ہوتا ہے؟؟ اور جب آپ ریکوسٹ کرتے ہیں تو وہ ریکوسٹ کس کے پاس جاتی ہے؟؟ یقنیا سرور کے!

آپ واٹس ایپ، ٹیلی گرام، ٹویٹر پر میسیج بھیجتے ہیں، تو آپ کا میسیج سامنے جانے سے پہلے کس پر جاتا ہے؟؟ یقینا سرور پر! آپ مدرسے  کا، سرکاری، پرائیویٹ جو کام بھی  آنلائن کرتے ہیں، آپ کو کیا لگتا ہے، بغیر سرور کے یہ ممکن ہے؟؟؟ ہر گز نہیں، یہ بس کچھ مثالیں ہیں، جو میں نے آپ کو دی ہیں۔

تو اب آپ بتائیں، کی اگر کچھ منٹوں کے لیئے ہی سہی اگر کسی بڑی کمپنی کا سرور بند ہوا تو آدھی سے زائد دنیا ٹھپ پڑے گی یا نہیں؟؟

## اپنا سرور لگانا

ان سب کا استعمال کر آپ  اپنا خود کا سرور بھی لگا سکتے ہیں، جس سے آپ اپنی من پسند چیزوں یا اپنے کام کو  لوگوں تک پہنچا سکتے ہیں، اگر آپ کا کوئی کاروبار ہے تو آپ اپنے کاروبار کو  آنلائن ایک سرور پر رکھ کر اسے ویب سائٹ کی مدد سے لوگوں تک پہنچا سکتے ہیں،،  ایسے ہی اگر آپ کا کوکوئی مدرسہ ہے، اور آپ لوگوں کو اسمیں موجود خصوصیات کے بارے میں بتانا چاہتے ہیں، تو آپ اپنا ایک سرور سیٹ اپ کریں، اور ویب سائٹ کی مدد سے لوگوں کو بتائیں، جیسے مجھے  بلاگ لکھنا پسند ہے، تو میں نے ایک سرور سیٹ اپ کیا اور اسپر اپنے بلاگ کو رکھ دیا، جس سے آپ بآسانی کسی بھی وقت میرے بلاگ کو پڑھ سکتے ہیں جیسے ابھی پڑھ رہے ہیں! ؛)

یہاں سوال یہ آتا ہے کی ہم اپنا سرور کیسے لگا سکتے ہیں؟؟ سرور کا مطلب ہے یہ لگاتار ہر وقت چلتا  رہے، لیکن  اگر ہم اسے اپنے کمپیوٹر میں لگائیں گے اور ہمارا کمپیوٹر بند ہو گیا تو؟؟ اور ہمارا کمپیوٹر یا لیپ ٹاپ اتنا طاقتور نہیں ہے  کی یہ مہینوں در مہینوں لگاتار چل سکے۔

بالکال آپ کو سرور اپنے کمپیوٹر پر لگانے کی ضرورت بھی نہیں، میں نے بس آپ کو مثال دینے کے لیئے اوپر اپنے کمپیوٹر کو وقتی سرور بنایا تھا، اگر آپ اپنا خود کا سرور لگانا چاہتے ہیں، جو لگاتار سالہا سال چل سکے، بغیر بند ہوئے، تو آپ آنلائن سرور کرائے پر لے سکتے ہیں،  جو بڑی بڑی کمپیناں ہیں جیسے گوگل، امازون، مائکروسوفٹ یہ اپنے سرور  کو کرائے پر دیتی ہیں، مطلب ان کمپیوں کے پاس بہت سارے بڑے بڑے کمپیوٹرس ہوتے ہیں، اور اسی کمپیوٹر کو یہ کرائے پر دیتی ہیں، جس سے لوگوں کو اپنا سرور نا لگانا پڑے اور انکو کسی پریشانی کا سامنا بھی نا ہو، یہ کمپناں جو  سرور دیتی ہیں، یہ محفوظ، اپڈیٹڈ، اور سالہا سال چلنے والے ہوتے ہیں، بس آپ اپنی ضرورے کے حساب  سے اسے خریدیں،  اور بغیر کسی چوں چراں کے  اسے استعمال کریں۔

## سرور کی دیکھ بھال

دنیا میں ہر چیز کی دیکھ بھال ضروری ہے، اگر چیزوں کی دیکھ بھال نا کی جائے تو ایک وقت کے  بعد وہ ختم ہو جاتی  ہیں، ویسے ہی  جب آپ اپنا سرور لگاتے ہیں،  تو اسکی دیکھ بھال کرنا  بھی ضروری ہے، ورنہ آپ کا سرور ایک غبارے کی طرح ختم ہو جائے گا، سرور کی دیکھ بھال سے مراد ہے، اسکو ہشاش بشاش  رکھنا، ریکوسٹ  پر نظر رکھنا کی  کتنے لوگ آ رہے ہیں، کہیں لوگ زیادہ آ رہے ہیں، اور آپ کا سرور لوڈ کو نہیں اٹھا پا رہا تو اپنے سرور کے ہارڈ ویئر کو اپگریڈ کرنا، اگر کوئی سافٹ ویئر کا اپڈیٹ آیا ہے تو اسے اپڈیٹ کرنا، آپ جو سافٹ ویئر استعمال کر رہے ہیں، اس میں کوئی ایسا بگ (کمزوری) تو نہیں جس سے حملہ آور آپ کے سرور کو اپنے قابو میں کر لیں ان سب چیزوں کو دیکھنا وغیرہ وغیرہ

اگر آپ کے سرور میں کوئی کمزوری ہے جس سے  حملہ آور آپ کے سرور تک پہنچ گیا، تو وہ آپ کے سرور کو  اپنے استعمال میں لے آئے گا، اور آپ کو پتا بھی نہیں چلے گا، اور ممکن ہے وہ آپ کے سرور پر موجود ساری فائلوں کو انکرپٹ کر دے اور آپ سے تاوان مانگے، اس لیئے   اگر آپ نے اپنا سرور خریدا ہے تو  اسکی حفاظت سب سے ضروری ہے۔

# حرف  آخر

امید ہے اس سے آپ کو سرور کیا ہے،اور  اسکے متعلق کافی کچھ جاننے کو ملا ہوگا، اب اس سلسلہ میں آپ کو کوئی سوال ہو تو ہمارے ٹیلی گرام چینل [ضروری معلومات](https://t.me/impoinfo){: target="_blank"} پر سوال کر سکتے ہیں، اور اگر پرسنل پر رابطہ کرنا چاہیں تو میرے ٹیلی گرام [سیف](https://t.me/saifu_sunb){: target="_blank"} پر کر سکتے ہیں۔


